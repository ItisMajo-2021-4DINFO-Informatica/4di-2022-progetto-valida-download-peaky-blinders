# Progetto 4DI 2022 - Traccia

Progetta e realizza una applicazione per desktop windows (WPF) che consenta ad un utente di validare l’integrità e l'autenticità un file scaricato dal web utilizzando il metodo del checksum SHA256 e della firma digitale PGP. 

L’applicazione deve presentare le seguenti funzionalità:
- navigare il filesystem per consentire all’utente di indicare il file da validare
- acquisire la stringa che rappresenta il checksum SHA256
- importare la chiave pubblica PGP del file per verificare la firma digitale
- indicare all’utente se i controlli sono stati superati con successo o, in caso di errore, descrivere il problema riscontrato

In aggiunta, si potranno proporre funzionalità avanzate per rendere più agevoli le funzioni di base.

Dal punto di vista del codice nel progetto si dovrà applicare la teoria studiata, ovvero:
classi e oggetti, nei quali definire proprietà e metodi opportuni; sforzandosi di applicare l’incapsulamento
associazioni tra classi e/o ereditarietà, eventualmente sfruttando override ed overload dei metodi
utilizzo di strutture dati dinamiche: liste, code, pile
manipolazione di files in formati vari
gestione delle eccezioni

Il lavoro deve essere svolto in collaborazione di gruppo ed il supporto di consegna  sarà GitHub.

Oltre alla consegna dei sorgenti GitHub andrà utilizzato per documentare la definizione, la progettazione e il processo di realizzazione sfruttando: i commenti alle commit, il linguaggio di formattazione Markdown nei file README.md e le GitHub Pages.
